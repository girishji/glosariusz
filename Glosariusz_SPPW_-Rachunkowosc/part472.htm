<!DOCTYPE  html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=utf-8"/><title>Nota debetowa • Debit Note • Dokument wystawiony dostawcy przez nabywcę w miejsce płatności, w przypadku zaistnienia sporu dotyczącego faktury. Stanowi przeciwieństwo noty uznaniowej (kredytowej) wystawionej przez sprzedającego w celu obniżenia kwoty fakt</title><link href="navigation.css" rel="stylesheet" type="text/css"/><link href="document.css" rel="stylesheet" type="text/css"/></head><body><p class="top_nav"><a href="part471.htm">&lt; Previous</a><span> | </span><a href="../Glosariusz_SPPW_-Rachunkowosc.html">Contents</a><span> | </span><a href="part473.htm">Next &gt;</a></p><p class="s36" style="padding-top: 5pt;padding-left: 28pt;text-indent: 0pt;text-align: left;"><a name="bookmark1148">266 </a><span class="s37">Nota debetowa</span><a name="bookmark1149">&zwnj;</a><a name="bookmark1150">&zwnj;</a></p><p style="text-indent: 0pt;text-align: left;"><br/></p><p style="padding-left: 70pt;text-indent: 0pt;line-height: 14pt;text-align: justify;"><span class="s41">◆ </span>oddziaływanie <i>cyklu koniunkturalnego</i>,</p><p class="s41" style="padding-left: 70pt;text-indent: 0pt;line-height: 14pt;text-align: justify;">◆ <span class="p">efekty nabycia jednostek zależnych – przy porównywaniu trendów rentowności na</span></p><p style="padding-left: 82pt;text-indent: 0pt;line-height: 10pt;text-align: left;">przestrzeni czasu,</p><p class="s41" style="padding-left: 70pt;text-indent: 0pt;line-height: 14pt;text-align: justify;">◆ <span class="p">zyski lub straty z tytułu różnic kursowych, w przypadku, gdy przedsiębiorstwo osiąga</span></p><p style="padding-left: 82pt;text-indent: 0pt;line-height: 10pt;text-align: left;">zyski również za granicą,</p><p class="s41" style="padding-left: 70pt;text-indent: 0pt;line-height: 15pt;text-align: justify;">◆ <span class="p">zmiany prowadzonej polityki rachunkowości.</span></p><p class="s3" style="padding-top: 10pt;padding-left: 70pt;text-indent: 0pt;text-align: justify;">Zysk znormalizowany ma istotne znaczenie na rynku giełdowym, ponieważ ceny akcji zazwyczaj odzwierciedlają zysk podstawowy przedsiębiorstwa emitenta. Warto go więc obliczyć, aczkolwiek bywa to zadanie niełatwe i dość złożone, wymagające mię- dzy innymi uwzględnienia <span class="s27">przepływów pieniężnych i podatku dochodowego</span>, a także zastosowania subiektywnej oceny (w zależności od celu analizy, analityk może przyj- mować różny punkt widzenia). Praktyka normalizowania zysku wynika z odmien- nych potrzeb informacyjnych różnych <span class="s27">użytkowników sprawozdania finansowego </span>– same bowiem sprawozdanie stanowi z konieczności kompromis między zróżnicowanymi potrzebami wielu <span class="s27">stron materialnie zainteresowanych wynikami przedsiębiorstwa</span>. Patrz również <span class="s27">zysk całkowity</span>.</p><p style="padding-top: 6pt;padding-left: 70pt;text-indent: -28pt;text-align: justify;"><a name="bookmark1151"><span class="s22">Nota debetowa </span></a><a href="part1486.htm#bookmark3655" style=" color: #7C7B7B; font-family:&quot;Minion Pro&quot;, serif; font-style: normal; font-weight: normal; text-decoration: none; font-size: 16pt;">• </a><span class="s39">Debit Note </span><span class="s23">• </span>Dokument wystawiony dostawcy przez nabywcę w miej- sce płatności, w przypadku zaistnienia sporu dotyczącego <i>faktury</i>. Stanowi przeciwień- stwo <i>noty uznaniowej (kredytowej) </i>wystawionej przez sprzedającego w celu obniżenia kwoty faktury. Akceptowalność not debetowych zależy od praktyki branżowej. Mimo że jednostronne wystawianie not debetowych daje pole do nadużyć, ich zaletą jest moż- liwość dokonania częściowej płatności z tytułu faktury i późniejszego wyjaśnienia sporu</p><p style="padding-left: 70pt;text-indent: 0pt;text-align: justify;">(w odróżnieniu od wstrzymania płatności z tytułu całej faktury do momentu rozstrzy- gnięcia sporu). Do wyjaśnienia nierozliczonych not debetowych konieczne są procedury <i>uzgodnienia</i>.</p><p style="padding-top: 6pt;padding-left: 70pt;text-indent: -28pt;text-align: justify;"><a name="bookmark1152"><span class="s22">Nota uznaniowa (kredytowa) </span></a><a href="part1459.htm#bookmark3594" style=" color: #7C7B7B; font-family:&quot;Minion Pro&quot;, serif; font-style: normal; font-weight: normal; text-decoration: none; font-size: 16pt;">• </a><span class="s39">Credit Note </span><span class="s23">• </span>Wystawione przez <i>wierzyciela </i>pisemne zawiadomienie informujące dłużnika o umorzeniu określonego <i>długu </i>(należno- ści). Najczęściej wystawia się je w przypadku, gdy nastąpił zwrot towarów lub gdy został udzielony <i>rabat </i>cenowy. Noty uznaniowe są niejako odwrotnością <i>faktury</i>. Ponieważ są równoznaczne z <i>wydatkiem</i>, powinny istnieć mechanizmy <i>kontroli wewnętrznej </i>nadzo- rujące ich wystawianie (jak np. nadawanie im numerów kolejnych i/lub kontrasygnaty).</p><p style="padding-left: 70pt;text-indent: 0pt;line-height: 12pt;text-align: justify;">Patrz również <i>nota debetowa</i>.</p><p class="nav">&nbsp;&nbsp;</p><p class="nav">&nbsp;</p><p class="nav"><a href="part471.htm">&lt; Previous</a><span> | </span><a href="../Glosariusz_SPPW_-Rachunkowosc.html">Contents</a><span> | </span><a href="part473.htm">Next &gt;</a></p><p class="nav">&nbsp;&nbsp;</p></body></html>
