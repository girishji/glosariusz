<!DOCTYPE  html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml"><head><meta http-equiv="Content-Type" content="text/html; charset=utf-8"/><title>Obrót na własny rachunek • Proprietary Trading (a.k.a. Trading Your Own Account) – wykorzystanie własnych środków do obrotu papierami wartościowymi na swój rachunek w przeciwieństwie do pośredniczenia w dokonywaniu transakcji w imieniu klientów. Być może </title><link href="navigation.css" rel="stylesheet" type="text/css"/><link href="document.css" rel="stylesheet" type="text/css"/></head><body><p class="top_nav"><a href="part283.htm">&lt; Previous</a><span> | </span><a href="../Glosariusz_SPPW_-_Bankowosc.html">Contents</a><span> | </span><a href="part285.htm">Next &gt;</a></p><p class="s27" style="padding-top: 5pt;padding-left: 26pt;text-indent: 0pt;text-align: left;"><a name="bookmark775">320 </a><span class="s28">Obrót na własny rachunek</span><a name="bookmark1093">&zwnj;</a></p><p class="s22" style="padding-top: 21pt;padding-left: 70pt;text-indent: -28pt;line-height: 89%;text-align: left;"><a name="bookmark1094">Obrót na własny rachunek </a><a href="part999.htm#bookmark2798" style=" color: #7C7B7B; font-family:&quot;Minion Pro&quot;, serif; font-style: normal; font-weight: bold; text-decoration: none; font-size: 16pt;">• </a><a href="part999.htm#bookmark2798" class="s24">Proprietary Trading (a.k.a. Trading Your Own </a><span class="s60">Account) </span><span class="p">– wykorzystanie własnych środków do obrotu papierami war-</span></p><p style="padding-top: 1pt;padding-left: 70pt;text-indent: 0pt;line-height: 109%;text-align: justify;">tościowymi na swój rachunek w przeciwieństwie do pośredniczenia w dokony- waniu transakcji w imieniu klientów. Być może lepszym określeniem byłaby</p><p style="padding-left: 70pt;text-indent: 0pt;line-height: 109%;text-align: justify;">„spekulacja”, słowo o negatywnym wydźwięku, jeżeli jest się bankowcem, ale budzące pozytywne konotacje w przypadku funduszu spekulacyjnego<i>. </i>Użycie frazy „na własny rachunek” przywodzi także na myśl przymiotnik „prywatne”, co sugeruje zastosowanie własnych unikalnych technik i znajomości rynku. Istnieje też termin „modele własne” oznaczający metody wyceny transakcji oraz pozycji instrumentów finansowych na rynkach pozagiełdowych, często wykorzystujące złożone wzory opracowywane komputerowo<i>. </i>Obrót na własny rachunek jest naturalnym rozszerzeniem prowadzenia obrotu w imieniu klien- tów. Aktywne zaangażowanie w rynek prowadzi w sposób naturalny do rozpo- znawania możliwości <i>arbitrażu</i>. Ponadto bank często jest animatorem rynku w zakresie wybranych papierów wartościowych i tym samym bywa zmuszany do zajmowania pozycji, w której może zarówno zyskać, jak i stracić. W takich przypadkach zyski z obrotu są poboczne w stosunku do głównej działalności pośrednika występującego w imieniu klientów i generowania przychodów przez naliczanie opłat transakcyjnych. Obrót na własny rachunek wymaga dużo większej inicjatywy. Celem są zyski z obrotu jako takie. Jest to całkowi- cie odpowiednie dla funduszu spekulacyjnego, którego podstawę istnienia stanowi podejmowanie wkalkulowanych zakładów, i akceptowalne dla banku inwestycyjnego rozumiejącego zasady działania rynku. Pośredniczące banki komercyjne są czymś zupełnie innym. Obrót taki zazwyczaj jest tylko dodat- kiem (zob. poniższy cytat). Na przykład w 2008 roku „przychody z obrotu” Scotiabanku (które obejmowały obrót na własny rachunek) wyniosły 188 mln dolarów, czyli mniej niż 5% przychodu brutto. Dla porównania, bank zarobił 760 mln dolarów na „zarządzaniu inwestycjami, usługach brokerskich i po- wierniczych”, występując jako pośrednik w imieniu klientów (z Raportu Scotiabanku: <i>Skonsolidowany rachunek zysków i strat</i>, s. 107). Obrót na wła- sny rachunek, w szczególności aspekty braku transparentności, nabrał nieco złowieszczego znaczenia w słownictwie bankowców. Po kryzysie kredytowym lat 2007–2009 wiele banków komercyjnych zostało zatrutych tzw. <i>toksycznymi aktywami</i>, które w teorii miały być bezpieczne lub przynajmniej mieszalne. Organy nadzoru, akcjonariusze, agencje ratingowe oraz wierzyciele piętnują odchylenia od tradycyjnego pośrednictwa, jakie stanowi własny spekulacyjny obrót. Zob. też: <i>Long Term Capital Management</i>, <i>niesforny pracownik</i>, <i>portfel handlowy</i>.</p><p style="text-indent: 0pt;text-align: left;"><span><img width="127" height="4" alt="image" src="Image_1186.png"/></span></p><p class="nav">&nbsp;&nbsp;</p><p class="nav">&nbsp;</p><p class="nav"><a href="part283.htm">&lt; Previous</a><span> | </span><a href="../Glosariusz_SPPW_-_Bankowosc.html">Contents</a><span> | </span><a href="part285.htm">Next &gt;</a></p><p class="nav">&nbsp;&nbsp;</p></body></html>
